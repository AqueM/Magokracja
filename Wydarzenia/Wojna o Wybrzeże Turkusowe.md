817 - 856 po bogach
Nadmorskie Księstwa Kluczy, pod przewodnictwem Księstwa Tertusa vs Unia Kryształów i Korony

# Oficjalna wersja wydarzeń
Obawa przed zacieraniem faktów oraz rosnącą w siłę [[Imperium|Unią]] pchnęła ród Spektrum Ciała do prób założenia własnego sojuszu z państwem domu Spektrum Zmysłów, jednak rozmowy zakończyły się fiaskiem. 
Unia przedstawiła rozmowy jako prowokację przeciwko sobie i w krótkim czasie przygotowała się do kolejnej wojny. Czasu nie zmarnowali też przeciwnicy Unii. Wojna niespodziewanie nie szła po myśli wojsk Unii, gdyż taktyka wojsk obronnych uwzględniała, iż w oddziały kawalerii wpleceni będą magowie Spektrum Ciała, którzy na chwilę przed zderzeniem obu kawalerii, dodadzą swoim siły kinetycznej z jednoczesnym nałożeniem obronnych pól siłowych. Taka strategia spowodowała, że wojna przeniosła się szybko na tereny atakujących, gdzie obie strony zaczęły unikać walnej bitwy z racji dużych strat w pierwszych bataliach. Impas przełamało wprowadzenie na front nowej broni po stronie Unii. ‘[[Błyskawnica|Błyski]]’, czyli długie, stalowe rury, montowane na łożach kusz, strzelające ‘błyskami słońca’, alchemiczną imitacją słonecznych promieni.

Choć wojna nie skończyła się z dnia na dzień, to sukcesywnie wprowadzane do walki oddziały strzelców, zwanych ‘błyskownikami’, przeważały regularnie szalę bitew. 
Ostatecznie władza rodu Spektrum Ciała skapitulowała przed agresorami. Większość członków pokonanego rodu została aresztowana, choć najczęściej w formie aresztu domowego. Okupacja trwała kilkanaście lat, po których ród Spektrum Ciała podpisał dokumenty scalające ich państwo z Unią w formie ziem podbitych. 874 lat po pokonaniu bogów, Rada Koalicyjna ratyfikowała rozporządzenie przeistoczenia całego państwa Unii w Imperium z rządzącą Radą Imperialną, na czele z Imperatorem, którego stanowisko będzie przekazywane lub dziedziczone. Pierwszym Imperatorem został ówczesny Mistrz Unii, który wywodził się z rodu Spektrum Świadomości.

# Prawdziwa (?) wersja wydarzeń
Opowiedziana przez [[Iriand Augu]], potwierdzalna wg niej w archiwach Imperium 

Pierwszy [[Tertusa]] sprzeciwił się przeciw supremacji kobiet w Spektrum Ciała i Matrony Augu. Wraz ze swoimi towarzyszami założył swoje własne państwa na terenach należących ówcześnie do Unii. Stąd wojna z Unią - Południe było tutaj prowodyrem i najeźdźcą. 
Opis przebiegu konfliktu jest prawdziwy poza jednym detalem - nie była to armia, lecz najbliźsi współpracownicy Tertusy, maksymalnie tysiąc ludzi przeciw kilkudziesięciu (?) tysiącom Unii, będąc skazą na historii militarnej Imperium. Przegrali jednak faktycznie ze względu na Błyski.

Matrony Augu nie chciały stracić swoich mężczyzn, którzy odeszli z Tertusą, wiedziały jednak, że mimo porażki z własnej woli nie wrócą. Po ich rozmowie z [[Iriand Augu]], udała się ona "podyskutować" z ówczesnym Imperatorem. Przedstawiła mu ultimatum: Tertusi zachowują tereny, które zajeli, a wojna się kończy; w zamian Południe będzie nominalną częścią Imperium, a Imperator nie zginie z jej ręki. 

# Konsekwencje
Południe staje się nominalną częścią Imperium. Pierwszy Tertusa nigdy więcej się nie pojawia w historii. 