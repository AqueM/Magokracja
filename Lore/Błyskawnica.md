Rozwój broni błyskowej:
* Błyskownica to wynalazek Koalicji za czasów wojny z domami Spektrum Ciała. Idea wzięła się od tego, by do rąk żołnierzy dać broń, która miałaby siłę rażenia maga, rangi co najmniej licencjata. Udało się to uzyskać, poprzez współpracę magów Emocji z wybitnymi alchemikami ówczesnej Koalicji. Idea była prosta, ładunek żaru odpalany był poprzez mechanizm i uderzał poprzez rurę, umieszczoną na trzonku kuszy, rażąc z siłą błysku ‘słonecznego promienia’, porównywalną z uderzeniem magii licencjata. Wymóg został spełniony, jednak mechanizm był zawodny i nieraz żar wybuchał w komorze broni.
* Błyskawnica to nowsza wersja błyskownicy. Jej budowa jest prostsza, dużo mniej zawodna, za to dużo droższa w wykonaniu i materiałach. Na trzonie kuszy montuje się długi na 1,25 metra pręt ze stali alchemicznej. Pręt następnie oprawia się w spreparowanym alchemicznie drewnie i montuje mechanizm, który po zwolnieniu, styka uniwersalny Klucz z prętem błyskawnicy, wyzwalając z jej koniuszka uderzenie pioruna, niczym odwrócony piorunochron. 
* Naukowe podstawy pod błyskawnicę dali naukowcy z uniwersytetu w Parwanie, łącząc zasadę powstawania pioruna z preparacją pręta alchemicznego, by moment styku Klucza z prętem, generował wyładowanie pilotujące, prowadzące błyskawicę tam, gdzie mniej więcej wskazuje prosta linia pręta. Minusem jest zasięg, liczony wedle standardowej długości pręta 1,25 m, na skuteczny zasięg od 30 do 50 metrów. Strzał na dalszą odległość najczęściej zbacza z kursu i błyskawica uderza dość przypadkowo, choć wciąż ze zwykła siłą. Z kolei strzał na bliższą odległość kończy się dużo mocniejszym uderzeniem.
* Ręczna błyskawnica to zwykła błyskawnica, tylko z prętem o długości 0,25 m, co daje jej parametry strzału od 6 do 10 metrów.